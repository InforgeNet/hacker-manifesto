Hacker Manifesto 2.0
Ispirato a "The Conscience of a Hacker" di The Mentor
8 Gennaio, 1986

Questo è il nostro mondo adesso...
il mondo dell'elettrone e dello switch, la bellezza della banda.

Noi usiamo un servizio che esiste già senza pagare
E che sarebbe schifosamente economico se non fosse gestito da avidi ingordi
troppo occupati a pensare a quale cravatta indossare in ufficio
piuttosto che fermarsi anche solo 5 cazzo di secondi per chiedersi se è questo il mondo che vogliono lasciare a chi verrà dopo di noi. 
... e poi saremmo noi i criminali.

Vedi, noi siamo esploratori, cerchiamo la conoscenza nel mare di merda che ogni giorno ci fate ingoiare con la vostra propaganda, con le vostre pubblicità,
con quelle marionette da 4 soldi che usate per convincerci a pensare e fare quello che avete già deciso per noi.

“Dannato ragazzino. Non si impegna. Probabilmente lo ha copiato. Sta occupando di nuovo la linea telefonica. Sono tutti uguali...” 

Puoi scommetterci il culo che siamo tutti uguali...
Ci hanno imboccato omogenizzati a scuola quando bramavamo bistecca.
I pezzetti di carne che avete lasciato passare erano pre-masticati e insapori.
Siamo stati dominati da sadici o ignorati da apatici e i pochi che avevano qualcosa da insegnarci hanno trovato in noi desiderosi allievi, ma quei pochi sono come gocce d’acqua nel deserto.

Noi esistiamo senza colore della pelle, senza nazionalità, senza pregiudizi religiosi o sessuali ...e ci chiamate criminali.

Voi costruite bombe atomiche, provocate guerre, uccidete, ingannate, mentite e cercate di farci credere che è per il nostro bene ... eppure siamo noi i criminali.

Sì, sono un criminale. Il mio crimine è la curiosità. Il mio crimine è giudicare le persone per quello che dicono e pensano, non per il loro aspetto.
Il mio crimine è stato surclassarvi, qualcosa per cui non mi perdonerete mai.

Io sono un hacker, e questo è il mio manifesto. Potrete anche fermare me,
ma non potete fermarci tutti... dopotutto, siamo tutti uguali.